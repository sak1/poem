# 似文丙申诗文

## 燕燕
燕燕夜初雨，残暑清昼迟。
晚风无相送，一朵正当时。

## 怀古
故纸闻庄姜，沉舟叹霸王。
少年修孔孟，遗老念云长。

## 清欢
沽酒燕山冲，清汤煮弹虫。
南窗椿影重，夜雨茗花红。

## 春望
御史东求是，枇杷恨未迟。
关山飞不度，月色似当时。

## 对瓜
彤云暗紫霞，流水映黄花。
人间烦如许，闲来看对瓜。

## 琴瑟
高华岂慕终琴瑟，帘外华枝日日深。
浮世若驹游如许，空山新雨自知音。

## 亭西
大路长通乐游原，亭西晚照锁春寒。
不知南雁归何处，夜雨潇潇人未眠。

## 宫墙
重重宫墙锁和声，丹樨冷草不相迎。
文章若使通南北，嬴政何需筑长城。

## 四公子
元白公子寅恪巾，浮云心影不羡林。
静安词话成绝响，少年任甫日日新。

## 辞师
冰河白雪映日开，斜岸寒柳待风裁。
拱手先生相鞠去，迎面少年结对来。

## 忆江南•秋归
秋归矣，草色暗疏篱。寒柳如烟风乍起，燕山晓月赋佳期。知了数声低。

## 青玉案•思远
春华正在燕郊处。迎春处，花千树。列列高楼连驿路。长龙呼啸，京华薄雾。梦里千帆渡。
运河左岸思渔父，三两邻儿戏当路，营冀此生何所故，不如归去，闲书红腐。浊酒并朝露。

## 忆秦娥•核桃巷
西风烈，萧郎醉与燕山月。燕山月，青衫未冷，长河填阙。
核桃巷里梧桐叶，由来铁马秋声彻。秋声彻，一蓑烟雨，几家村舍。

## 采桑子•岁终
西窗临字不成行，夜半霜风。又戏梧桐。半点惊鸿半点慵。
闲穿老巷寻梅子，闻听幽虫。未见秋红。已是寒冬近岁终。

## 忆王孙 兰台
伊伊芳草忆王孙。多少英雄今不闻。凉雨疏梅空弄春。近黄昏。独上兰台拭旧尘。

## 一从花 秋声 （再改）

秋声一夜越长空，残叶卷西风。绿盏不留半茶梗，且付与、天南飞雁、吹老丹枫，青山何处，清味一卷中。
榆关叠内运河东，故国雪重重。红椒几曾如红叶，今又是、露寒霜浓。繁华声远、黄纸墨停，西窗挂残星。

## 念奴娇•原上雪
江南晚月。不比原上雪，只为清绝。小顾归途，知是沙河，知是渤海辽阔。东都怅乱长安劫，碣石侧，短歌吟彻。黑水长，草木孤芳，故国几家明灭。
平野长车呼啸，空春秋往复，不意伤别。小站东风，不见秋黄，不见远山红叶。天涯目送飞鸿去，汗马好，长街如阕。雁行过，酒暖炉红，只待漫天风雪。

## 八声甘州•怀古
对山河日丽正清秋，年华似江流。雁儿南飞疾，惊鸿之后，清冷沙洲。自古人情如许，何必效王侯。东路潇潇雨，欲说还休。
刀马不期繁华，了了平生意，明月为舟。少年何言老，天自有青丘。去长门，苍云垂幕，过千村，见累累将收。凭他去，夜深无梦，谁与须留。

## 小重山•思乡
自在东风绕古城。几家青瓦老，雁无声。而今犹记水云亭。乡音远，何处是归程。
大路揽寒星。斜阳衔梦影，踏歌行。也无风雨也无晴。江山好，杯酒待天明。

## 念奴娇•行宫东路
行宫东路，正斜阳细雨，长街如洗。老柳疏篱明月引，一晌清欢堪记。人间不同，几番酒醒，总是清时味。征鸿过尽，兴安横断难寄。
小筑又是清寒，平原变幻，有麦青千里。东岸人家鳞次已，空叹山河无契。霜露秋英，风摇月季，多少英雄事。寻常村巷，一杯山尽云起。

## 桂枝香•榆关
燕山小驻。正会宁晚秋，天敛千树。数抹斜云远渡，忍看迟暮。紫薇摇曳长安里，醉西风，霓虹停露。小楼初醒，丛林颦蹙，长风如诉。
转朱阁南台稍驻。忆千乘云云，榆北肠路。多少英雄过处，兴亡谁主。良朋煮酒行宫处，念凝愁缤纷谁顾。长白之外，漫山红叶，踏霜飞舞。

